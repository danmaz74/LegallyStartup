LegallyStartup
==============

Un sito per avere risposte sui dubbi legali degli startupper italiani.

## Scenario d'uso

* Paolo Startupper vuole capire se può aprire legalmente una limited company in UK anche se è residente in Italia
* Paolo scopre su ISS che per rispondere a queto tipo di domande esiste un sito apposito, legallystartup.it
* Paolo apre il sito legallystartup.it e scrive nella casella di ricerca “limited company UK”
* Viene mostrato un elenco di domande, con a fianco il numero di voti, il numero delle risposte presenti e i voti di ogni risposta
* Paolo clicca sulla prima domanda dell’elenco, che sembra essere esattamente come la sua e che ha due risposte
* Paolo legge le due risposte e trova la risposta alla sua domanda.
* Ora Paolo vorrebbe confrontare la situazione per l’apertura di una Inc negli USA. Prova a cercare “inc usa”.
* Nessuna delle risposte mostrate risponde alla domanda di Paolo. Paolo prova un altro paio di ricerche, ma non trova quello che cerca.
* Paolo clicca il tasto “Scrivi nuova domanda”. Viene richiesta l’iscrizione al sito, che può essere fatta attraverso facebook. Paolo si iscrive e digita il testo “Si può costituire legalmente una società negli USA stando in Italia?” e clicca “invia”
* L’invio non funziona, perchè alla domanda non è stato associato neanche un tag. Paolo aggiunge i tag “USA” e “costituzione società” e invia la domanda.
* Giovanni Moderatore è uno startupper con molta esperienza, ma non è un avvocato. Giovanni visita il sito e vede che ci sono nuove domande senza risposta, apre l’elenco e vede la domanda di Paolo. La domanda secondo Giovanni merita una risposta, e Giovanni la vota. 
* Giovanni vede nell’elenco delle domande senza risposta anche una domanda che è stata già risposta in passato. Con una ricerca Giovanni ritrova la domanda rilevante, e la associa alla nuova domanda. All’autore viene notificata questa associazione.
* Salvo Legale è registrato sul sito come avvocato. Salvo riceve ogni giorno le notifiche sulle nuove domande presenti sul sito, ordinate da quella con più voti a quella come meno voti. Salvo vede la nuova domanda di Paolo, e decide di rispondere.
* Salvo clicca sul link “prenota risposta” per la domanda di Paolo. Si apre una pagina del sito dove Salvo verifica di essere il primo avvocato ad aver segnalato la volontà di rispondere. Se non fosse stato il primo, Salvo avrebbe visto chi altro voleva rispondere, e avrebbe potuto decidere se prenotarsi comunque anche lui oppure no.
* Ora la domanda di Paolo compare tra le domande da rispondere, ma con un asterisco che segnala che è stata già presa in carico. La presa in carico viene segnalata a Paolo, che però non può vedere chi se l’è autoassegnata.
* Due giorni dopo Salvo invia la risposta sul sito. La nuova risposta viene notificata a Paolo, ma anche a Giovanni, che aveva votato la domanda. Paolo e Giovanni votano la risposta, e Paolo in un commento chiede un’ulteriore delucidazione.
* Salvo risponde al commento di Paolo.
